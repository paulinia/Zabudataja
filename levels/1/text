Boli dávne doby, keď svetlo ešte svietilo v dne a Tma vládla noci. Jedného dňa sa ale ľudia zobudili a všade bola Tma. Temná, nepriehľadná Tma.
Nikto netušil, čo sa stalo, v strachu utekali do domov, ale nič, ani len svetielko nedokázali vykresať.
Temná Tma, desivá Tma, čo sa len stalo? Ľudia si ticho šepkajú legendy o Tme, ktorá sa nahnevala.
Ale čo sa stalo naozaj? Je možné ešte svetu vrátiť svetlo, alebo ostane tápať vo večnej Tme?
Odvážny pútnik, dokážeš to?
